Yiwen uzimigri aḍris n Fahim Messoudene
mlaleɣ-d ussan-agi iiwen uzimigri  dagi di Marsay
yenna-yid Amek mazal-ik kan tettaruḍ idlisen ?
Niɣ-as : ubliji
aɛekkaz i aɣ-yewwten nekni, waḥd-es.
Nniɣ-as "i kečč anda akka d tegriḍ tura" 
aql-ik-id teblebleḍ ?
Yebda yettmeslay-iyi-d
awal s teqbaylit wayeḍ s trumit
wayeḍ s taɛrabt
yenna-yid :Ah nekk , "sava" ay lliɣ, byan mam"
Seg wasmi d-wwḍeɣ 
sakrifyiɣ aseggas
ceggɛeɣ "akerrus" lah lah ɣer tmurt.
Niɣ-as : yelha
Ikemmel awal-is, yenna-yid :
-Apres , rniɣ sakrifyiɣ 
alarmi ssuliɣ abatimu 
annectilat di tlemmast n taddart
iɛedda-d akk nnig yixxam imerkantiyen n taddart
yettban-d mbaɛɛid.
Niɣ-as  hh… meqqar ad yili win ara t-izedɣen ?
Yenna-yid :nekk bniɣ-t
ma yettwazdeɣ yelha
ma ulac nekk beggneɣ-d idrimen-iw.
Nniɣ-as ahat yif it ukan tanbistiḍ di lkumirs
Yenna-d "A wi" yal 6 wagguren ttṣubbuɣ ar tmurt
ttaacareɣ takerrust 
d acifun akk yellan dagi di Marsay 
ttawiɣ, znuzuyeɣ-t i lɣaci n tmurt 
ugar n 3 imuren n wazal s wayess i –tid uɣeɣ
Yerna lɣaci ttaɣent , a wid kan di fransa id iruḥ.
Nniɣ-as yelha
tikelt niḍen ma truḥeḍ 
ak inefkeɣ kra n yidlisen awiten i lɣaci ad ɣren.
Yenna-yid "Ulac win ara yeɣren awlidi" 
lɣaci akk awi-d ayen ara ččen 
awi-d ayen ara lsen.
niɣ-as -Ihi txedmeḍ l’affaire
kečč, teffeɣ fell-ak fransa-yagi waqila.
Yenna-yid :-Ah ḥemdullah
xas ma ur ɣriɣ ara , garzeɣ tura.
yenna-yid :Ah, iḥqa ! ilindi bezreɣ-as i taddart
akken ad ssalin ljamaɛ ameqran di tlemmast n taddart
Llan lɣaci bdan tt-seyyiden-iyi.
Niɣ-as :-yelha…. I tmaziɣt-nni amek ?
Yenna-yid "Dayen tura ,Tinna rran-tt officielle"
ɣef wacu ara nettnaɣ tura !
Niɣ-as :-yelha, ad iɛin REBBI
