"TADYANT UBUSBIS" LA LÉGENDE DU COLIBRI"
Tamacahut n Imarindyaten) irra-tt-id ɣer teqbaylit Racid n Tiɣilt ass n 11/15.
Yiwen wass tendeḥ tmes annect ila-tt di teẓgi
Ka yellan d aɣersiw yeṭṭef-it uberriḍ
ugaden yakk nnger
Seg wakken qquren si tugdi
smeglizen kan s wallen
smuqulen di twaɣit i la iḍerrun
tellin deg iqemmac-nsen amzun ur zmiren i kra
Ḥala yiwen wefrux neɣ ayṭiṭ amectiṭuḥ (ad as-nsemmi abusbis) i yečča wul-is
Iga-d tabɣest
Ibda ittawi ittarra gar uḥeǧǧagu i la yesrebruben gar isekla 
akked yiwet temduct i tuɣ teffi
Mi d-yugem kra n tmiqqwa n waman deg uqabub-is
ihi yuzzel ad tent-yesmir ɣef tmes-nni
Iɣersiwen nniḍen
yiwen deg-sen mačči yemḥaḥed-d
mačči yuli-t-id wawal
Ata wefrux ujaɣiɣ la irekkem
yuli-t-id lɣeṭṭ
inna-yas i ubusbis
I tura kečč a bu tecyaxt
tselbeḍ neɣ d acu i k-yuɣen akka a winnat?
I tesrekkdeḍ tabeḥlust-ik am kečč am wiyaḍ!
Tεuddeḍ tzemreḍ 
ad tessexsiḍ times icban tihin s kra n tmiqqwa n waman?
Yerra-yas ubusbis
Zriɣ mačči d ayen umi zemreɣ ad t-ssexsiɣ
acu kan ur uksaneɣ ara
la xeddmeɣ kan amur i yi-d-tewwi ad t-xedmeɣ
Ihi a wi-yufan ad nettemεanadet xersum cwiṭ ɣer wayen ilhan! 
Akken I s-yenna 
Ghandi "Win yebɣan ad tbeddel, ibeddel iman-is.
