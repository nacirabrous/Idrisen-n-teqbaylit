War ameskar
Tura ahat dayen ad tekfuḍ tikli
ẓẓriγ ẓẓay wass-im, akka i d ddeṛk ara tawid cwit ma yella tebγiḍ ad tessiwḍeḍ mihlal 
ulac ticraḍ zeddigen a tasa-inu
A wi k-ḥkan ayen nwala irna ur nekni ur nerwil
Tettifrir aha kan
Nemmeslay aṭtas anda ur ishil wawal. Zgant wallen n At taddart fell-aneγ
Terheḍ nekk ugar
Tidett kan. Drus n yirgazen i yessefrah wawal
Kecc ur tcubaḍ ara aṭas deg sen
Ur walaγ amek ara ad nfak awal kra n wass 
Hulfaγ i tezdeg n tayri-k
ur yelli wayen iffern
Anecreḥ nettnecraḥ akken mara nemsiwel
mara nemlil di taddart
ikka-d nnig n leḥmala d tdukli
Hemmleγ mara d-thekkuḍ ayen izrin
temẓi
Tedduγ id-k deg webrid n usmekti 
irna tettattafeḍ iyi afus 
Mcuban aṭas iberdan d-nuγ γas akken ur nemlal ara
Nuγal nemlal
Ulac nnig waya. 
Ugin ad ṭsen yitran, gumman ad rsen waman
Kra yellan deg i ittkuffut
Nemmeslay nemmesteqsa 
akken ad nefhem neγ ad nzer ansi d wamek i tebda
Ulac ur nufi la anda wala 
melmi ibda yettenfufud wurγu 
Acu ilha, nebγa 
ad d-nessekfel qessam n lbenna
akken ad nuγal ad d-nsew si tala 
Swiγ awalen-im 
tiqsidin im akked imettawen im. 
Yerna mazal ad sweγ fudeγ. 
Iddeqdeq uksum iw
Nekk yid-k d tamacahut
ula i d-iga wawal a tasa
zriγ tayri nneγ ur tetteg ara abrid di lebḥer
acu kan d tayri nneγ
tarzeft n wussan i at wulawen yulwan
Mmeslayeγ-d ad yifsus uzagur-iw
ad fsiγ tiyerrist ahat i kecc ma yella tkukrad
D ayen ibanen tesseḥbibireḍ fell-i
Hemmleγ  s wul, s wallaγ s tfekka
Aglim iγes


 


