Fetta Belgacem, 2017
Ma ur d-izwir win-ik
wayeḍ ur k-isenṭṭerray!!
 Ay aqjun d-yekkern deg uxxam-iw
teččiḍ teswiḍ seg ufus-iw
Tturareɣ id-k alama d iḍ
tettuɣ d aɣarṣiw i telliḍ
Am uɛeggal 
deg uxxam-iw ik ḥesbeɣ
giɣ-ak amḍiq deg ul-iw
Fkiɣ-ak ayen yellan di tezmart-iw
teččiḍ am kečč am wiyaḍ
Hemleɣ-k tifeḍ ak wiyaḍ
laman deg-k ikka idurar.
Ass-nni am ussan iɛeddan
deg umnar n tewwurt-iw
fkiɣ lewhi i wallen-iw
ttwaliɣ idurar d leɣwabi
steqsayaɣ ɣef tudert-iw 
Akked wayen i s d-iqqimen
ttmeslayeɣ gar-i d yiman-iw
 Qqareɣ-as amek ara qableɣ iseggasen 
nek i ugin wussan!
Amek ara bduɣ asawen?
nekk ittuɣalen timendeffirt?
Amek ara ifsusent tuyat?
Tid ibubben 
ayen bubben idurar
tetteziḍ fell-i 
Ziɣ kečč itufid iman-ik 
Tenniḍ d lawan ad awiɣ lḥeq-iw 
skud ur yi-iwwit baɣa
D tagnit ad skefleɣ aɛbar
skud akka t-ixusṣ lbarud
Temɣeḍ s icekkaben-iw
tesakiḍ-iy-d si targit-iw
tesseḥnunfeḍ-iyi di lqaɛa
tessenslaxeḍ akk aglim-iw
tkemmelḍ-as aɛwaj i tfekka-w
nekk am tmeɣbunt  ttwaliɣ-k
ɛeqleɣ-k ur k-cuḥneɣ
nniɣ-as amar yella d acu yi d-issukkes
rriɣ-tt kan i yisuɣan
slan-iy-d lberrani
s uḥerḥer i d-uqqlen
wwin-ak-d iɣes 
dɣa tserḥeḍ-iyi
Imir ṭṭfeɣ  aqerru-w
Rriy-d nnehta n wul
sḥassfeɣ qqareɣ -as 
A tawaɣit n ddunit 
aqjun d ssekreɣ
ikker-as i tarwiḥt-iw
ziɣ d laẓ i t-iwwetn s afwad
Ijreḥ ul-iw
Israddem yizri-iw 
mi zriɣ ɣef yiɣes ur newwi ur nerri i yi-izzenz
ɣas ssers abeckiḍ-im a ddunit
ur d-iqqim win ara iḥarben fell-i
Imi tura win yelluẓen
Inker-ikem
 izzenz fell-as ulla d nnif-im.        
