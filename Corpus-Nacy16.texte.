Zeḍɣen akw deg-neɣ wurfan
Ulac win ihennan
Win testaqssaḍ ak-d-iḥku tnac
Ttrun ula d widak yerwan
Si leqniεa ikfan
Ayen sεan amzun ulac
A win iṭṭfen igenwan
Azen-aɣ-d lǧebran
Neḥsel di lqern rbaεtac
Ddunit truḥ tekfa
Temmenjar, teḥfa,
Tewweḍ ɣer lexxar n zman
Lqum ibedddel ssifa
ikeṭṭar di lḥerfa
Wahmen akk wiḍak yeɣran
Yelra uzegzaw d-uquran
Yexleḍ lḥeb d ukerfa
lḥeq yetturfa
Yerɣa uzegzaw d uquran
Ad tɣileḍ nečča ifelfel
Kul wa anda ihemmel
Ur yeεqil ḥedd axsim-is
Win yufan gma-s yeḥsel
Ad as-ikemmel
Ad s-ičč ula d aεwin-is
Ya rebbi azen-aɣ-d leεqel
Tekfuḍ lbaṭel
Kul wa err-it-id ar leεqel-is
Nedma Rebbi ad aɣ-yaafu
Tizlit n Slimane Azem
