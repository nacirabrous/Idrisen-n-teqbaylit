D ARGAZ...!
Wexxer-as akka i wergaz
Ileḥḥun am ikerri !
Uqbel ad yeffeɣ tura
Yessekker deg uxxam waḥruḥu
D tammeṭut-is i yerẓa
Ɣer wanzaren s uqerru !!
Yesxerbubec-as ssura
Ad as-tiniḍ yewwet-itt weẓru
Yeǧǧa-tt akken deg lqaɛa
Netta yeffeɣ-d ad yebbuḥru
Waxxer-as akka i wergaz
Yesdermizen akka d wakka
Atan ireggem Ṛebbi
Deg tlemmast n yimɣaren
S yir awal yeččur imi
Amzun d netta i d Ɛezrayen
Wi iqerrben ɣur-s ad as-yini
"Ɣelben-kent a yizamaren"
Wa yesseḍ iḥewwel lɣaci
Am uqjun bu yikerricen
Wexxer-as akka i wergaz
Atan s axxam i iteddu
Yezger ɣef umnar iɛedda
Tameṭṭut-is tettergigi
Tersa-d lmakla, yečča
Mi d-yewweḍ yiḍ a Sidi
Yesferfud-as ɣer iselsa
Netta-t meskint s tugdi
Teǧǧa-t yeqqed-itt, ccmata
Salim Benkhelifa / 2015
