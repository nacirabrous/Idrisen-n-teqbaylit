SSUMMET AKAL AR DIN TERKUḌ”
La imerru wul seg ineẓman
Tidmi tesmendag tilla
Nessanef-as targa iḥulfan
I usefru ma ad d-yebru i kra
Asefru ur nefri yerfa
Ɣef yefyiren n yir afran
S useḍsu blant tlufa
I yerra tiɣri i yitran
Issaweḍ almi sen-yenna:
Neẓmi-d terẓeg seg uẓidan
Nečča-t d aceεtan
Seg wakken xabent tirga
Tulal tezdeg s ilefḍan
Ggran-as-d yir ussan
Ula d talwit ha-tt tulwa
Ka i s-nerẓa i tayri isula
Aḥnunef tazzla
Ɣer tlelli reglen iberdan
Anda akken ur yettnuḥ hemma
I tent-nuɣ a gma
La ttraεen ula d ilugan
Rran-as-d yitran s nnehta:
Ay ul ikessen aziḍuḍ
“Ssummet akal ar din terkuḍ”
Tiniḍ-as i lweεd ayen akka?!
Racid n Tiɣilt Yulyu 2017
