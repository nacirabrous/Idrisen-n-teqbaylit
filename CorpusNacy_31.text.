Jeddi Jeddaṛ
D afrar n yemɣaṛen
Ur yettara aḍaṛ
Ur yessadar i walen
Yeqqaṛ akken yeqqar
Ur yeqqaṛ akken is qqaṛen
Awal-is d aεbar
D aḥercaw deg ilsawen
Yedhen s lemṛaṛ
Yemceḍ s isennanen
Učči-s d seksu ubiṣaṛ
N ibawen iquṛanen
Ma iεeḍṣed ad yenhez wedrar
Ma igurεed ad gufεen isafen
Jeddi ɣas d aquṛan n uqeṛṛu
Ur yettberriz am yir ikerri
Tanumidt ur tt-yettu
Ass-a ismis aqbayli
Ur i zeggir s lḥemdu
Ur yettfaka s uṣelli
Yeẓra sanda i iteddu
Yessen d acu i d iswi
Jeudi acebbub-is d izurar
Tamart-is d adles
Imecceḍ-ten s uzeggar
Iferru-ten s yiɣes
Abernus s zit yeɣma 
Ur t yettara d taḥbirut
Ma yettef-it yiḍ di lexla
D aslaḍ i yessumut
Ur yeggar "aman n tassa"
Yeqqaṛ i lmut lmut
Yettbecic am uzger deg aksa
Win yeṣeḍḥan yemdel taburt
Jeddi mačči d amɣaṛ
Ur teṛzin iseggasen
Yeqqim d acawrar
Ma ibec ɣef yeẓṛa ad ṛẓen
Yettgala s wenẓaṛ
Yecqiriw deg-at yiwen 
Yettara seg-umnaṛ
Kra yellan d imnekcem
Ɣef ugmer yettɣaṛ
D amnaɣ n yemnayen
Yeskar aɣebbar
Deg akal yellexsen
Afud-is d asɣar
D tassaft it id yurwen
Tifdent deg-uzaɣaṛ
Aqeṛṛu-s deg ideflawen
Yusa-d bu sif
Bu tebratt n yilem
Id yura wungif
Ṣṣerɣen iɣuṛaṛen
Yenna-yas i jeddi
"Ṛebbi yiwen yuzzen-d ddin lḥanif
"Aslem teslem"
Ma ulac aqeṛṛu-k ad yegzem
Jeddi mačči d awṣif
Yeḍṣa yas deg udem
Yenna-yas
Win yebnan islem
I ṣub s asif ad yeddem
Ma ulac aɣilif,ewwet εeddi,ugeɣ abrid-ik ɣezzif. Erfed timadazin-ik ma ulac ad k sumeɣ adif

Neɣ ečč-iyi ma telliḍ d izem
