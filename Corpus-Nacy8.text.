Anfet-iyi,
Nasira Abrus
Aix-en-Provence 2017
Anfet-iyi ad susmeγ 
aṭas i d-nniγ
Anfet-iyi 
Ad arguγ aṭas i susmeγ
Ad arguγ ulamma tfuk tefsut
Ad cnuγ ulamma ifra wurar
Anfet-iyi 
ad waliγ ulamma temγumbas
Anfet-iyi
ad sleγ ulamma temhurras
Unfeγ-awen 
ad tecfum ulamma
Unfeγ-awen 
ad tettum ulamma
Assa mmezlent tirga usefru
Issens-d fell-asent burekku
Assa ttumeslent tilla
Yis-sent nendh di tmura
γef wawal tettu tira
Anfet-as i umedyaz ad iru
Ih anfet-as ad iru
Yemma-s n usefru
Tutlayt-is 
γer taggara tetteddu
Tutlayt-is 
tin iγil werjin teknu
Assa γer temḍelt-is iddu
Anfet-as ad iru
Umedyaz werjin nettru
γef wawal icca uzaglu
Anfet-as ad ad ittu
Amedyaz yettru
Tutlayt-is yettu-tt-zzhu
γran fell-as lḥemdu
Ibecc-itt bururu
Iles tegzem-it duru
Iqqim kan di "macahu"
